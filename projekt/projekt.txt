Vypracujte program pro práci s evidencí studentů.

Formát uložených dat nemusí být stejný jako vzorová data, obsah ale musí zůstat
stejný. Zvolte vhodou knihovnu pro serializaci a deserializaci JSON (například
SuperEasyJSON, Boost Serialization , C++ Rest SDK nebo Cereal atd.) nebo
případně převeďte soubor na XML. Alternativně je možné (za menší počet bodů,
může být odečteno až 6 bodů) uložit data ve vlastním formátu do .txt.
Vypracujte dokumentaci ve formátu docx, odt nebo pdf obsahující stručný popis
programu a jejich funkcí.

Program bude umožňovat:

    - Načíst data o všech studentech, předmětech a zapsaných předmětech
    - Uložit data o všech studentech, předmětech a zapsaných předmětech
    - Zobrazit seznam všech studentů s následujícími položkami:
        o ID, jméno a příjmení, ročník
        o průměrná známka ze všech zapsaných předmětů studenta
    - Zobrazit seznam všech předmětů s následujími položkami:
        o ID, název předmětu
        o celkový počet zapsaných studentů
    - Vytvořit nového studenta a
        o zadat jeho jméno, příjmení a ročník a vygenerovat ID
        o zapsat studenta na jeden nebo více předmětů (výchozí známka je F)
    - Vyhledat a studenta dle ID nebo jména nebo příjmení (v případě více
      studentů se stejným jménem nebo příjmením zvolit ID) a zobrazit
      následující údaje:
        o ID, jméno a příjmení studenta, ročník
        o Seznam zapsaných předmětů studenta (ID, název, známka)
      nebo aktualizovat záznam studenta:
        o aktualizovat jeho jméno, příjmení a ročník.
        o odepsat studenta z jednoho nebo více předmětů.
        o zapsat studenta na jeden nebo více předmětů (výchozí známka je F).
        o zobrazit seznam zapsaných předmětů studenta (ID, název předmětu),
        o zvolit jeden předmět dle ID předmětu a zadat známku z předmětu.
      nebo odstranit studenta a odstranit související záznamy o zapsaných
      předmětech studenta.
    - Vytvořit nový předmět a zadat:
        o název předmětu a automaticky vygenerovat ID.
    - Vyhledat předmět dle ID nebo názvu a
        o zobrazit seznam zapsaných studentů
          ID, jméno a příjmení studenta, známka, ročník
      nebo editovat název předmětu
      nebo odstranit předmět pouze v případě pokud ho nemá zapsaný žádný
      student.

Pro výpočet průměrné známky využijte tabulku ECTS:

Známka  Hodnota
A       1
B       1,5
C       2
D       2,5
E       3
F       nezapočítává se do průměru

Podmínky které musí program nutně splňovat:

- Program bude využívat moderní styl c++11 a objektově orientovaný návrh.
- Není možné obhájit projekt, který nevyužije objektově orientovaný návrh
  (například celý program bude "zbastlený" ve funkci main).
- Program bude oddělovat práci s daty v paměti (model) a GUI (výstup na konzoli
  a čtení z konzole).
- Je zakázané používat holé ukazatele nebo operátor delete a samozřejmě nesmí
  dojít k únikům paměti. Místo ukazatelů využívejte "chytré ukazatele" jako je
  std::shared_ptr a místo new std::make_shared.
- Využijte datové kontejnery (například std::vector) a algoritmy (například
  sort). Používejte lamda výrazy pro větší přehlednost kódu.
- Kód musí být zorganizovaný do hlavičkových (a případně zdrojových souborů).
- Názvy proměnných musí být samopopisné, například místo int n = 0; s
  komentářem // pocet prvku, používejte raději int pocetPrvku = 0; V
  komentářích nepopisujte zřejmé věci, které vyplývají z kódu.
